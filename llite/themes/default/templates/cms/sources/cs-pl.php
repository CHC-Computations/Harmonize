<p><h3 class="inLine">Polská literární bibliografie</h3> provozovaná při Instytutu Badań Literackich Polské Akademie věd, v. v. i., je základní výzkumnou infrastrukturou pro literární vědu a příbuzné humanitní obory v Polsku (filologie, filosofie, historie, uměnovědy, žurnalistika atp.). Jejím hlavním cílem je správa polských literárních bibliografických dat. Eviduje, zpracovává a aktualizuje unikátní bibliografii obsahující polské knihy vydané doma i v zahraničí. Polská literární bibliografie každoročně zpracovává přibližně 850 titulů periodik: celostátní deníky, celostátní literární, kulturní, kulturně-společenské časopisy, odborná periodika vydávaná akademickými institucemi, vybrané tituly exilového tisku a zahraniční vědecká periodika věnovaná slovanským zemím. V současné době obsahuje Polská literární bibliografie záznamy o více než 1 200 000 knihách a článcích o literatuře, literárním životě, divadle, filmu a rozhlasové a televizní tvorbě v Polsku v letech 1989-2021.</p>
