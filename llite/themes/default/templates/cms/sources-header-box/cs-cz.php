<p><h3 class="inLine">Česká literární bibliografie</h3> provozovaná při Ústavu pro českou literaturu AV ČR, v. v. i., je základní výzkumnou infrastrukturou pro literárněvědnou bohemistiku a příbuzné humanitní disciplíny (filologie, filosofie, historie, uměnovědy, žurnalistika atp.). Jejím cílem je zpracování, průběžná redakce a aktualizace a online zpřístupňování unikátního souboru bibliografických a dalších znalostních databází, souvisle mapujících literární dění a literární vědu v českých zemích či cirkulaci české literatury v zahraničí od počátků národního obrození až do současnosti bez ohledu na jazyk, formát či médium. V současné době obsahují databáze České literární bibliografie záznamy o více než 2 300 000 dokumentů o literatuře a literárním životě v českých zemích od roku 1770 do současnosti.</p>
